Esame di Reti di Calcolatori - 24 Giugno 2021

Si modifichi il programma web server esame.c in modo tale che supporti una tipologia di web application gateway (cgi) differente da quella finora supportata.

Il client dovrà accedere tramite il programma web server alla risorsa http://88.80.187.84:/post.html contenente il seguente sorgente html.

<!DOCTYPE html>
<html>
<form action="/cgi-bin/command" method="post" enctype="x-www-form-urlencoded">
  <p>Comando <input type="text" id="mycom" name="commando" /></p>
  <p>parametro 1 <input type="text" id="mypar1" name="param1" /></p>
  <p>parametro 2 <input type="text" id="mypar2" name="param2" /></p>
  <p> <input type="submit" /></p>
</form>
</html>

La pagina consentirà all’utente, per tramite dell’User Agent (browser), di inserire il nome di un comando di shell UNIX da eseguire (per esempio ls)  e uno o due parametri (per esempio -l).

Alla pressione del bottone “Invia”, il browser invierà al Web server una HTTP-request della risorsa /cgi-bin/command con il metodo POST contenente nel suo Entity Body
il nome del comando e i due parametri secondo il medesimo formato (detto urlencoded) utilizzato nelle query string degli URL (v. RFC 1866 Cap. 8.2).

Il Web Server ricevendo la richiesta alla risorsa /cgi-bin/command dovrà eseguire il comando specificato con i parametri e riportare l’output di quel comando come Entity Body della HTTP-response.
