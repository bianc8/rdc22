# Esame di Reti di Calcolatori - 3 Settembre 2020

Si modifichi il programma Web Server sviluppato durante il corso in modo tale che vieti, tramite
opportuno codice di errore (cfr. RFC2616, cap. 10.4 ), ad un user agent (browser) convenzionale di
accedere alla risorsa /file2.html se prima il medesimo user agent non abbia precedentemente
avuto accesso alla risorsa /file1.html.

Per implementare questa funzione si utilizzino i meccanismi di gestione dello stato HTTP, detti
Cookies, facendo riferimento agli esempi della sezione 3.1 della RFC6265 e alle grammatiche nella
Sezione 4 del medesimo documento.

Il meccanismo dei Cookie può essere visto come una variante del meccanismo di autenticazione visto
a lezione, in quanto, al posto di richiedere al client di includere in ogni request l’header
WWW-authenticate riportante credenziali (username e password) precedentemente registrate sul
server, similmente richiede al client di includere, in ogni request, l’header Cookie riportante una il
nome e il valore di una variabile di stato comunicata dal server al client al primo accesso. Questo
permette al server di capire che tante richieste provengono da uno stesso user agent e condividono
uno stesso stato, senza necessità di gestire la registrazione di utenti.
N.B. lo user agent non sarà obbligato ad accedere al /file1.html subito prima di accedere al
/file2.html. Al contrario il server deve poter permettere anche la sequenza di accesso
/file1.html, ...<altre risorse>..., /file2.html.
  
## Agli studenti più preparati si richiede un requisito ulteriore:
  
Non sarà sufficiente allo user agent accedere una volta per tutte a /file1.html per poi aver il
permesso di accedere tante volte al /file2.html. Al contrario, dopo aver dato il permesso di
accedere al /file2.html, il server vieterà un secondo accesso se prima il medesimo user agent
non avrà avuto accesso di nuovo al /file1.html.
